PRAEFATIO.

Philosophiam vidimus nostra aetate in tantum discrimen
adductam, ut ipsum Aristotelem clamantem audire vide-
remur „ne quid detrimenti caperet respublica’': non de-
fuerunt enim qui in philosophia excolenda ita versati sint,
ut somniis delectati non solum homines, sed etiam ipsam
veritatem spe inani eludere non erubescerent. Quare pro
bono habendum est omine, quod nostro tempore Aristo-
telis studium instaurari coepit. Ad hunc igitur quod prae
ceteris me convenerim, quum me movit ipsius viri inge-
nium, quod non potest non t‘enere eum, qui philosophiae
studio se dedit, non ut sibi fingat sapientiam generi humano
non datam, cuius qualemcunque formulam componat, sed ut
quod sciri possit redigat ad disciplinam accurate non modo
fundatam, verum etiam exstructam, cuius alia pars ex alia
semper nexa et omnes inter se aptae colligataeque videan-
tur, tum etiam me movit eorum quae emendanda et expla-
nanda superessent multitudo: nam difficultates, quibus
negotium quod suscipimus obstructum est, si operae pre-
tium facturus esse videatur qui eas superet, non ab incepto
avocare, sed etiam magis allicere solent animos eorum qui
veritatis studio magis quam oblectatione ducuntur. Quare
excusatione mihi non videtur opus esse, quod quae Ari-

:p

