PRAEFATlo. xxxl

non indicavimus, ne legentium perspicacitati parum tri-
buisse videremur. Fatendum est non sine incommodo
singulos locos nudos ita interdum iuxta poni, ut diffici-
liores sint ad intelligendum: nam quum aliunde desumti
sint, quem sensum habeant interdum non apparet, nisi
prius expositum sit quomodo cohaereant et eum iis quae
antecesserint et cum iis quae sequantur. Quod quidem
incommodum si cui gravius videatur, libri ipsi, unde sin-
guli loci petiti sunt, ne quid perperam intelligatur, in-
spiciendi erunt: ubicunque autem paucis verbis adiectis
rem expedire licebat, ipsi perversae interpretationi oc-
currere non negleximus. In locis autem ex Aristotele ad-
scribendis, quibus vel eius doctrinam vel loquendi usum
illustraremus, non nisi iis libris usi sumus quos ad illum
auctorem referendos esse certum esset, ne quid Aristo-
teli tribueretur quod ab eo profectumnon esset. — De—
nique scholiis a Brandisio collectis in commentario ita usi
sumus, ut non refutatis iis'quae ab interpretibus graecis
non recte explanata esse primo aspectu pateret, alia ex-
plicatione eaque meliore proposita contenti essemus. Ubi
illi rem claram et planam interpretatione sua obscuriorem
fecerint (quod haud raro accidit, v. e. g. 41:14 δᾳ), vel
ubi Aristotelem ad arbitrium corrigant (quod v. c. fecit
Philoponus ad 35b1)‚ vel ubi non tam Aristotelis verba
explicent quam quae ipsi de eadem re sentiant pluribus
verbis exponant et quae fluant ex iis quae Aristoteles
dixerit verbose persequantur, eorum quae disputaverint in
commentario nostro rationem plerumque non habuimus.
Quae quidem quamquam ad Aristotelem intelligendum
aliquando haud multum faciunt, tamen tantum abest, ut
Brandisium qui ea exscribenda curaverit reprehendamus,
ut gratias ei agamus quam maximas. Namque scholiis
collectis non solum Aristoteli melius intelligendo et emen-

