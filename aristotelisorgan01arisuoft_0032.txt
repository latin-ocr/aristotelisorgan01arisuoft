XXX PRAEFATIO.

telis studium eum fructum ferat quem habere possit, qui
commentarium componit Aristoteli suo eo melius prospi-
ciet, quo magis aliorum animos ad eum convertat et ad
eius studium excitet: quod qui efficere velit non omnia
quae de re quam explicet dici possint proferre, sed ut
veri reperiendi cupiditatem instiget et exstimulet, alia in·-
nuere, alia attingere, pauca tantum pertractare debebit.
Etenim in libris legendis hoc utique primum est, ut veri
videndi cupiditate accensi non discamus quae ab'aliis ex—
plorata nobis tradantur, sed nostris oculis videamus quae
ab aliis investigata sint: quare aut aliis ducentibus de in—
tegro nobis inveniendum erit quod illi iam exploratum
habuerint aut tentandum, ut ipsi inveniamus quod alii
nondum viderint. Accedit quod longa expositio etiam
propterea Aristoteli non convenit, quod quomodo inter se
cohaereant quae dicantur eo difficilius fit ad intelligen-
dum, quo copiosius agatur de singulis, praesertim in scri-
ptore et ingenii celeritate et sententiarum frequentia in-
signi. Quae quum ita sint, excusatione non videtur indi-
gere, quod aliquando Aristotelem ita illustraverimus,
ut aliis locis ex Aristotele desumtis, quos ita disponere
et inter se coniungere studuimus, ut appareret quomodo
quod propositum esset explicari deberet, contenti fueri-
mus. [dem fere fecimus ubi loquendi usum qui apud Ari-
stotelem obtineret -— huius enim, ut singula bene intelli-
gerentur, prae ceteris ratio habenda esse videbatur -— ex·-
posuimus. Namque singulos locos, quos ex Aristotele
exscripsimus, ita composuimus, ut inde pateret et quae
*princeps esset vocabuli de quo ageretur significatio et
quomodo reliquae ab illa fluxissent.> Quare non solum
loci ipsi diligenter legendi, sed etiam ordinis quo collo-⁴
cati sint ratio habenda erit, ut intelligatur quo vinculo
connectantur: quod ubi facilius esset ad cognoscendum

