PRAEFATIO. XXV

solum verum est, 18 a 10 codex i solus lectionem Ammonii
praebet quam restituimus, 27b37 recepimus quod co-
dex u solus habet.

Quae quum ita sint, de codicum bonitate non iudican-
dum erit e lectione quam interpretes graeci habuerunt: unde
etiam intelligitur ne hoc quidem concessum esse nostrae
aetati, ut Aristotelem restituamus qualem veteres inter-
pretes habuerint. Namque quum codices optimi qui nobis
servati sint non easdem lectiones praebere soleant quas illos
in libris suis reperisse compertum habeamus, in recensendo
Aristotele nihil nobis relictum est, nisi ut iis locis (quamquam
paucissimi sunt) quibus quid illi habuerint certo sciamus,
recipiamus quod illorum auctoritate commendetur, reliquis
vero omnibus recensionem talem constituamus qualem tum
fides quae singulis libris habenda sit tum sensus ratio et lo-
quendi usus qui apud Aristotelem obtineat postulent. Quae
si vera est, quam in Aristotele recensendo sequi debemus,
lex et ratio, probandum erit quod antiquissimorum inter-
pretum auctoritate moti a lectione Bekkeri recessimus 1 212,
4, 6 et 9, 1a7 et 1216, 2a6 sq.‚ 19b25‚ 30 sq„ quod
6b‘22 Simplicium et Iamblichum contra Ammonii auctori-
tatem, 7b23 Simplicium, 9a23 Simplicium et Ammonium,
17a 11 Boethium solum omnibus codicibus invitis, 17b25
Alexandrum et Ammonium, 18a 10 et 20a33 Ammonium
solum secuti sumus: neque tamen quod interpretes graeci
darent sine exceptione recipiendum putavimus. Namque· ,
quamvis maxima sit eorum auctoritas, tamen quae 2b6 et
Simplicius et codices habent intrusa esse apparet, quippe
quae etiam Bekkerus e contextu recte eiecerit. Item 11 b 16
quod ille habuit recipere non ausi sumus. Sunt alii loci
quibus Ammonius (v. 16b 10, 17b17‚ 23 a 13, 23 b 39) et
Simplicius [v. 5³05) lectionis quadam varietate indicata
non decernunt utra praeferenda sit: quid? quod Ammonius

