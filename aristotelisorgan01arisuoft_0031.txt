PRAEFATIO. xxix

perplexa videretur. Aliis auctoribus, quum res logicae
ita comparatae sint, ut non doctrina aliunde petita ex-
plicari, sed in sola cogitatione positae per se ipsas intel-
ligi velint, ad illustrandum Aristotelem non nisi parce
usi sumus, ne eruditionis quandam speciem affectare vi-
deremur in rebus philosophicis explicandis, quas qui
perspicere velit non auctores quaerere, sed intimam ipsius
rei naturam cogitatione penetrare debebit: quod quidem
negotium, quamquam omni difficultate liberari nunquam
poterit, tamen ut facilius reddatur, commentario nostro
efficere studuimus. Hoc igitur fine proposito eandem
viam in Aristotele illustrando ingressi quam Trendelen

burgius institit, priusquam ad explicationem ipsam acce-
«letemus, quo melius universus sermonis contextus intelli-
geretur, quod quoque capite ageretur exposuimus, ut fa-
cile sit singulos libros uno aspectu complecti perlectis iis
quae singulis capitibus versuum numero indicato praemi-
simus. Qua quidem in re ita versati sumus, ut perlegen—
tibus ea quae de singulis verbis disputavimus in memo—
ria haerere vellemus quae de universo capite dicta es-
sent: nam singula quaeque optime perspicientur ab eo
qui universam loci rationem intellexerit. Commenta-
rius autem ad singula tantum pertinet, ut aut quomodo
inter se cohaereant aut quid sibi velint exponat. Ut
in lectione constituenda id potissimum spectavimus, ne
quid temere mutatum admitteretur, ita in commentario
scribendo id in primis cavimus, ne quid adiiceretur quod
abesse vel posset vel etiam deberet: quare, ut in Aristo-
tele legendo non eos adiuvaremus qui ita eum explicari·
vellent, ut ipsi omni labore supersederent, sed eos qui
haud ‘parvam laboris partem non deprecarentur, ea bre—
vitate usi sumus, quae non totam viam persequeretur, sed
alios a recta via aberrare non pateretur. Nam ut Aristo-

