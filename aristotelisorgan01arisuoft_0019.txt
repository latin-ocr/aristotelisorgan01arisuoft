PRAEFATIO. xvn

fortasse non contemnendum fuerit, at certe non laudandum.
Enotavimus autem omnem lectionis varietatem quam inve-
nimus. Quod si cui videatur operosius factum esse quam
utilius , sciat in lectionis varietate indicanda aliquid inutile
me maluisse adiicere quam omittere quod prodesse possit,
praesertim quum in his rebus et alia aliis videantur utilia et
auctoritati eorum quae nunc inutilia sint aliis codicibus col-
latis aliquid accedere possit. Omnes codices, quorum in li-
bro nostro fit mentio, ipsi inspeximus, quod ingenue fate-
mur, ut nobis tribuatur et quod emendatum et quod pecca—
tum sit. Non iactamus ita excussos esse omnes, ut iam ni-
hil emolumenti reliquum sit quod ex iis provenire possit,
imo vanitate omni abiecta quam maxime optamus, ut exstent
qui Aristotelis scriptis emendandis et explicandis eandem
operam navent, etiam si quod nos praestiterimus non solum
superetur, verum etiam obscuretur et oblivione obruatur.
Iam quum tempore quam optime uti vellemus, in conferen-
dis codicibus ita versati sumus, ut liber, quo nobis videretur
praestantior, eo diligentius a nobis excuteretur: namque
quum certum temporis spatium, quod in conferendis libris
mss. consumere licebat, nobis constitutum esset, in locis

¹ difficilioribus, quorum lectio valde dubia esset, maiorem

curam ponere quam in facilibus, de quibus optimi codices
consentirent, par erat: magis enim profuturum putavimus
novae Aristotelis recensioni, si nova aliorum codicum aucto—
ritate accedente confirmarentur quae dubia essent, quam si
aliis codicibus, qui iis quos iam inspexissemus inferiores es-
sent, collatis quae certissima essent etiam certiora reddere
vellemus. Quare ex ipsa librorum bonitate qua quisque di-
ligentia dignus esset iudicantes librum diligenter scriptum
accurate contulimus, librum negligentius exaratum non nisi
quibusdam locis inspeximus, quibus quae vera esset lectio

’ dubitaremus. Quum igitur praeter codices optimos, quos

 

1. νὴ

