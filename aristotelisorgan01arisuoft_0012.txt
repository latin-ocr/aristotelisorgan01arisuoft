X PRAEFATIO.

magnum fructum Aristotelem nostrum inde capturum esse
sperabamus, sed quia verebamur ne et laboris impa-
tientia et officium desertum nobis exprobraretur, quod
quum sponte nobis imposuissemus, conservare debeba—
mus. Si quis vero conquerendum putet de inutilitate
eorum quae non sine magno labore congesserimus, equi-
dem me ipsum contentum profiteor eo, quod Stephani de
Hermeneutica commentarium, quem exstare viri docti ad—
huc videntur ignoravisse (v. Buhlium in Aristot. ed. Bi-
pont. I. p. 313), et codicis Riccard. paraphrasin libri ΙΙ
Analyticorum posteriorum, quam non possum non iudi-
care et meliorem quam externa libri species promittere
videtur et lectione dignissimam, in lucem protrahere con-
tigit.

Ut ad librum ipsum veniamus, ante omnia petimus a
lectoribus, ne artis logicae imperiti ad libros ab Aristo-
tele de ea compositos accedant, deinde ne inconsiderate
iudicent de iis quae non temere scripsimus: sciant autem
pergratum mihi fore quodcunque re bene perpensa
reprehendatur, etiam si me non habeat assentientem. Iam
in libro componendo hoc potissimum spectavimus, ut, non
compilatis iis quae alii scripsissent, nova daremus quam
plurima eaque non nisi ex iis fontibus hausta, quibus aut
ipsi usi essemus aut alios, quibus merito fides habenda
esset, usos esse sciremus: quare prae ceteris nobis cavi-
mus, ne quid diceretur quod, quum aut nemini ignotum
esset aut satis facile ad inveniendum iis qui Aristotelem
intelligere studerent, si abesset, nemo requireret. Bre-
vis esse laboravi, num obscuritatem vitaverim, iudicent
alii: prolixo certe commentario Aristotelem explanare in—
dignum iudicavi summo philosopho, qui brevitatem per-
spicuitate haud raro potiorem habuerit. Latine scripsimus,
ut oratio non clara esse non posset, non ut Ciceronis more

