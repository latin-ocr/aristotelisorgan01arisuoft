4Ίο Analytica priora.

est. Si ,vero propositio minor (ΒΓ) non universalis est, con-
clusio aut non fit aut non universalis. Sin autem hoc estquod
Aristoteles dicit, mirum est quod non viderit syllogismum non
fieri tertio modo primae figurae (Α χρῶμα, Β λευκόν, Γ κα-
λόν) minime propterea, quod propositio minor particularis
est, sed quia τὸ Β κατὰ τοῦ Γ οὐκ άληθῶς λέγεταιε neque
enim fiet syllogismus, si propositio minor universalis est (A
χρῶμα, Βλευκόν, Γκύκνος). Quod si quis Aristotelem igno-
ravisse negaverit, alia quaerenda erit hunc locum explanandi
ratio. Accedit quod hoc loco non agit de sophismatis dete-
gendis et evitandis, sed de ratione, qua data conclusione in-
veniantur propositiones, unde illa collecta sit: quare hic ex-
ponit, quales sumi debeant propositiones, quales non de-
beant, ut conclusio sit universalis. Dicendum erit igitur verba
εἰ μέντοι . . . 27 ὑπάρχειν iis quae praecesserunt perspicuita-
tis gratia ab Aristotele addita esse, quippe quae aliis verbis idem
exprimant quod habuimus τε. 20, nisi hoc discrimen velis sta-
tuere (quod satis leve est), ut vs. 20 agatur de propositione
particulari, nunc vero de indefinita. Fecit hoc lul. Pacius,
quem non possum non mirari quod hunc locum recte intelle-
xit, quamquam falsam interpunctionem servavit, quae explica-
tionem ab ipso propositam non admittit: reiecta enim Philo-
poni interpretatione hoc unum nobis relictum est, ut deleto
commate vs. 26 post λέγηται locum ita intelligamus, ut sibi
respondeant εἰ μὲν vs. 20 et εἰ δὲ vs. 22, εἰ μέντοι vero vs. 25
repetat aliis verbis quod iam dictum sit vs. 20 per εἰμὲν . . ·
Quod dicit est hoc. Si vero A praedicatur, de quo omni B,
nihil quidem impedit quin Β praedicetur de termino Γ (sive
de omni sive de aliquo tantum), A autem aut non de omni Γ
praedicetur aut omnino non praedicetur de termino P: nam- .
que verba καθ’ οὗ ἂν τὸ Β λέγηται κατὰ παντός eundem
sensum habent, quem vs. 23 verba καθ’ οὗ ἂν τὸ Β λέγηται
ἀληθῶς. Philoponum quidem, quamquam rem non recte explicat,
eadem verba habuisse quae nos patet ex schol. 184a17—21.
Quae apud Alexandrum leguntur (fol. 155b ed. lunt.) ita per-
plexa sunt, ut valde corrupta esse videantur. Etenim iisdem
verbis (οὐδὲν κωλύει τῷ Γ ὑπάρχειν τὸ Β . . . ὑπάρχειν),
quae etiam nos habemns, ex Aristotele adscriptis addit καί
ἐστιν αὕτη (ἦ πρότασις) ἦ αὐτὴ τῇ ἐν ἀρχῇ εἰρημένῃ, quam—
quam postea hunc locum ita affert, ut legisse videatur οὐδὲν

