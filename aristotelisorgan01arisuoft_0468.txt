4³3 Analytica priora.

neunt: quae, quum disputaverit de omnibns syllogismis qui

> fieri possint, breviter tantum recenset vs· 22—35.

41b9 Quum interpretes hunc locum difficultatibus obstruxerint
quibus non laborat, breviter eum explanemus. Qui colligere
vult voluptatem musicam honestam esse propositionem maio·
rem, si non universalem sumit, aut hanc facit: „Voluptas ho-
nesta est'' (cui quidem propositioni, quia indefinita est, si ad-
iicitur minor: „Voluptas musica est voluptas'', nihil ex utra-
que consequitur: nam indefinita idem valet quod particularis),
aut hanc: „Quaedam voluptas honesta est'', quam si ita su-
mit, ut „quandam voluptatem'' , de qua loquatur, dicat aliam
quam voluptatem musicam, de musica certe nihil colliget3 siu
autem ita, ut musicam ipsam prae ceteris intelligat, petitionem
principii, quae dicitur, admittit. — Iul. Pacius (p. 155 a) pe-
titionem principii rectius dici petitionem quaesiti monet: nos
vero servavimus vocem „principii'’‚ ut quae melius respon-
deat ei quod Aristoteles vocat τὸ ἐξ ἀρχῆς. Accedit quod ar-
tis vocabula retinenda putavimus, quum in re difficili etiam
iusta mutatio obscuritatem pariat.

411> 15 Confusae huius loci interpretum graecorum explicationes in
scholia a Brundisio coll. non transscriptae sunt. Non meliores
autem esse eas quas dederunt recentiores Zellii exemplum osten-
dit, qui quid sibi voluerit divinandum relinquo iis qui rerum
mathematicarum peritiores sunt. Dicit enim inter alia „Wenn
man nun diese beiden zuletzt genannten Winkel von den
ebenfalls gleichen Linien HCD und IDG abzieht, so bleiben
als gleiche Reste iibrig die Winkel . . .” Anguli demuntur a
lineis, restant anguli! Buhle in animadvv. figura adscripta con-
tentus est scientiae, ut solet, speciem prae se ferens, quam-
quam et figura ipsa et locus, quo collocata est, ignorantiam
eius produnt. Caput rei Iul. Pacius perspexit, quem etiam
los. Blancanus secutus videtur, nisi qnod litteras figurae ad-
scriptas mutandas esse censuit: neque tamen explicatio quam
dedit omni difficultate libera est: loquitur enim de angulis mix-
tis e linea recta et curva, qui, quamquam a geometria Grae-
corum non omnino alieni sunt, tamen huic loco uon videntur
convenire. Mihi certe res longe simpliciorem interpretationem
admittere videtur. Res enim sic se habet. Demonstratur an-
gulos ad basin trianguli aequilateri adiacentes aequales esse.

